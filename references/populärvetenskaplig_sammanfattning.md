En enorm mängd data för symtombilder och olika medicinska tillstånd och processer finns i medicinsk dokumentation, men är skriven som fritext i journaler. Deep learning modeller av neurala nätverk för NLP (Natural language processing) har använts för allt från digitala assistenter, automatisk summering, chatbots och text-generering. En sådan modell tränad för medicinsk språk skulle ha potential att kunna hantera och strukturera den data som finns i journaltexter med specifika mål.

I den rådande covid-19 krisen behöver myndigheter och forskare utveckla behandlingar och smittskyddsstrategier i snabbast mån möjligt, men välgrundade beslut kräver genomgångar av ett växande berg information. För närvarande finns över 130,000 vetenskapliga artiklar om COVID19(1) och utöver det finns en enorm mängd av data i form av journaltexter, vilket i kombination med att denna data är fragmenterad och ostrukturerad i praktiken gör den omöjlig för människor att utnyttja till fullo.

Ett viktigt steg i biomedicinsk natural language processing (BioNLP) är att identifiera relevanta nyckelfraser och -ord, samt deras synonymer, så kallad named entity recognition (NER). I fall som covid-pandemin är detta speciellt svårt då det inte fanns ett officiellt namn i början. Sedan kan man även leta efter kopplingar mellan nyckelfraserna, så kallad named entity linking (NEL). En del arbete för NER och NEL har redan gjorts på medicinsk engelska, men de nya teknologiska utvecklingarna har inte överförts för medicinsk svenska än. Detta begränsar möjligheten för att använda teknologin i Sverige.(2)

Målet med detta projekt är utveckla och utvärdera en verktygslåda för natural language processing för svenskt mediciniskt språk och anpassa den för att extrahera information relaterad till COVID19.

