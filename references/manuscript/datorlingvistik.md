Datorlingvistik, även kallat språkteknologi eller, som det mer allmänt är känt, natural language processing (NLP) under sin engelska term, är ett forskningsfält som studerar hur datorer kan interagera med och ”förstå” mänskligt språk.
Förstå är inom citationstecken just för att det är här som själva kärnan till denna vetenskap ligger – vad innebär egentligen att förstå mänskligt språk?
Regelbaserade metoder är den klassiska paradigmen för datalingvistik där lingvister och datavetare skriver regler av olika avancerad karaktär. Man studerar syntaktiska relationer, skriver uttryck för att fånga mönster. Detta blir snabbt ganska oregerligt och enormt många regler kan behöva implementeras för att utföra även relativt simpla uppgifter. Ofta gör sig inte oregelbundenheter och tvetydigheter synliga förrän man tänker på dem. Människors hjärnor å andra sidan hanterar allt detta på millisekunder.
Maskininlärning (ML) åh andra sidan börjar i andra ändan. Genom att ge exempel till en modell och optimera den till att minimera hur många fel den gör över alla exemplen så kan man skapa statistiska modeller vilka kan generalisera mönster. Detta är i stor kontrast till regelbaserade modeller som i slutändan inte kan generalisera mer än vad de är skrivna till. På många sätt så är ML mer likt hur människor lär sig. Barn som är små lär sig genom att se exempel efter exempel och få feedback av sina föräldrar. Det är dock lätt fastna i allt för antropomorfiska tankar
